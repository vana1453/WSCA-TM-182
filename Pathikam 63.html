<!DOCTYPE html>
<html>
    <head>
        <meta name="viewport" content="width=divice-width, initial-scale=1.0">
        <meta charset="utf-8">
        <title>பதிகம் 63</title>
        <link rel="stylesheet" href="tmstyle.css">
        <script type="text/javascript" src="js/jquery.js"></script>
        <script type="text/javascript" src="js/cycle2.js"></script>
   </head>                                                                                                                                                                 
                                                                                                                                                                   
<body>
   
    <ul>
        <li><a class="current" href="index.html">உலக சைவப் பேரவை </a></li>
        <li><a class="current" href="vpadal.html">வணக்கப் பாடல்</a></li>
        <li><a  href="Pathikam 58.html">பதிகம் 58</a></li>
        <li><a  href="Pathikam 59.html">பதிகம் 59</a></li>
        <li><a  href="Pathikam 60.html">பதிகம் 60</a></li>
        <li><a  href="Pathikam 61.html">பதிகம் 61</a></li>
        <li><a  href="Pathikam 62.html">பதிகம் 62</a></li>
        <li><a  href="Pathikam 63.html">பதிகம் 63</a></li>
        <li><a  href="Pathikam 64.html">பதிகம் 64</a></li>
        <li><a  href="Pathikam 65.html">பதிகம் 65</a></li>
        <li><a  href="valiyammaipadalam-26-80.html">கந்தபுராணம் 26-80</a></li>
        <li class="right"><a href="npadal.html"> முற்றோதல் நிறைவு</a></li>
    </ul>
    <div class="wscalogo">
        <div class="wscalogoright">
            <h1 > WORLD SAIVA COUNCIL (AUSTRALIA) INC<br>
            உலக சைவப் பேரவை அவுஸ்திரேலியா    </h1>
            <h2>Postal Address: No 6, Dudley Street, Auburn NSW 2144, Ph:0415 948 047</h2>
        </div>
   </div>
    
    <div class="container">
        <p class="pre">
                                திருமுறை முற்றோதல்,  இரண்டாம் சுற்று, திருமுறை 1, <b>பதிகம் 63   </b>
    <b>
திருச்சிற்றம்பலம் </b>  
ஆசிரியர்: சம்பந்தர்	        நூல்: திருமுறை 1	 ஊர்: திரு  சீர்காழி
பண்: தக்கேசி,     யாப்பு: <b>பல்பெயர்ப்பத்து</b>                                              இராகம்: சுத்தசாவரி
இறைவர்:                                                        அம்மை:

ஞானசம்பந்தர் அவதரித்த சீகாழிப் பதி. பன்னிரு திருப்பெயர்களை உடையது. ஆளுடைய 
பிள்ளையார் அப்பன்னிரு திருப்பெயர்களைத் தனித்தனியே குறிப்பிட்டுப் பதிகங்கள் 
அருளியிருப்பதோடு, பன்னிரு பெயர்களுக்கு பன்னிரு திருப்பாடல்களைக் கொண்ட 
11 திருப்பதிகங்கள் அருளியுள்ளார். அத்தகைய பதிகங்களில் ஒன்றாய் அப் பெயர்கள் 
அமைதற்குரிய புராண வரலாற்றுக் குறிப்புகளுடன் இப்பல்பெயர் பத்து அமைந்துள்ளது. 
இத்திருப்பதிகத்தில் பிரமபுரம் முதலாக ஒவ்வொரு பாடலிலும் ஒவ்வொரு தலம் வருமாறு 
பன்னிரு பெயருக்கும் பன்னிரு பாடல்கள் அமைந் துள்ளன.

அகத்துறைப் பதிகம்: சீகாழிப் பதியின் பன்னிரு பெயர்களைத் தனித்தனியே ஒவ்வொரு 
பாடலிலும் குறிக்கும் <b>பல்பெயர் பத்து</b>

எரியார்மழுவொன் றேந்தியங்கை இடுதலையேகலனா
வரியார்வளையா ரையம்வவ்வாய் மாநலம்வவ்வுதியே
சரியாநாவின் வேதகீதன் தாமரைநான்முகத்தன்
பெரியான்பிரமன் பேணியாண்ட பிரமபுரத்தானே.	1.63.1

பெயலார்சடைக்கோர் திங்கள்சூடிப் பெய்பலிக்கென்றயலே
கயலார்தடங்கண் அஞ்சொல்நல்லார் கண்டுயில்வவ்வுதியே
இயலால்நடாவி இன்பமெய்தி இந்திரனாள்மண்மேல்
வியலார்முரச மோங்குசெம்மை வேணுபுரத்தானே.	1.63.2

நகலார்தலையும் வெண்பிறையும் நளிர்சடைமாட்டயலே
பகலாப்பலிதேர்ந் தையம்வவ்வாய் பாய்கலைவவ்வுதியே
அகலாதுறையும் மாநிலத்தில் அயலின்மையாலமரர்
புகலால்மலிந்த பூம்புகலி மேவியபுண்ணியனே.	1.63.3

சங்கோடிலங்கத் தோடுபெய்து காதிலோர்தாழ்குழையன்
அங்கோல்வளையார் ஐயம்வவ்வா யால்நலம்வவ்வுதியே
செங்கோல்நடாவிப் பல்லுயிர்க்குஞ் செய்வினைமெய்தெரிய
வெங்கோத்தருமன் மேவியாண்ட வெங்குருமேயவனே.	1.63.4

தணிநீர்மதியஞ் சூடிநீடு தாங்கியதாழ்சடையன்
பிணிநீர்மடவார் ஐயம்வவ்வாய் பெய்கலைவவ்வுதியே
அணிநீருலக மாகியெங்கும் ஆழ்கடலாலழுங்கத்
துணிநீர்பணியத் தான்மிதந்த தோணிபுரத்தானே.	1.63.5

கவர்பூம்புனலுந் தண்மதியுங் கமழ்சடைமாட்டயலே
அவர்பூம்பலியோ டையம்வவ்வா யால்நலம்வவ்வுதியே
அவர்பூணரையர்க் காதியாயவள்தன் மன்னனாள்மண்மேற்
தவர்பூம்பதிகள் எங்குமெங்குந் தங்குதராயவனே.	1.63.6

முலையாழ்கெழும மொந்தைகொட்ட முன்கடைமாட்டயலே
நிலையாப்பலிதேர்ந் தையம்வவ்வாய் நீநலம்வவ்வுதியே
தலையாய்க்கிடந்திவ் வையமெல்லாந் தன்னதோராணைநடாய்ச்
சிலையால்மலிந்த சீர்ச்சிலம்பன் சிரபுரமேயவனே.	1.63.7

எருதேகொணர்கென் றேறியங்கை இடுதலையேகலனாக்
கருதேர்மடவார் ஐயம்வவ்வாய் கண்டுயில்வவ்வுதியே
ஒருதேர்கடாவி ஆரமரு ளொருபதுதோள்தொலையப்
பொருதேர்வலவன் மேவியாண்ட புறவமர்புண்ணியனே.	1.63.8

துவர்சேர்கலிங்கப் போர்வையாருந் தூய்மையிலாச்சமணுங்
கவர்செய்துழலக் கண்டவண்ணங் காரிகைவார்குழலார்
அவர்பூம்பலியோ டையம்வவ்வா யால்நலம்வவ்வுதியே
தவர்செய்நெடுவேற் சண்டனாளச் சண்பையமர்ந்தவனே.	1.63.9

நிழலால்மலிந்த கொன்றைசூடி நீறுமெய்பூசிநல்ல
குழலார்மடவா ரையம்வவ்வாய் கோல்வளைவவ்வுதியே
அழலாயுலகங் கவ்வைதீர ஐந்தலைநீண்முடிய
கழல்நாகரையன் காவலாகக் காழியமர்ந்தவனே.	1.63.10

கட்டார்துழாயன் தாமரையான் என்றிவர்காண்பரிய
சிட்டார்பலிதேர்ந் தையம்வவ்வாய் செய்கலைவவ்வுதியே
நட்டார்நடுவே நந்தனாள நல்வினையாலுயர்ந்த
கொட்டாறுடுத்த தண்வயல்சூழ் கொச்சையமர்ந்தவனே.	1.63.11

கடையார்கொடிநன் மாடவீதிக் கழுமலவூர்க்கவுணி
நடையார்பனுவல் மாலையாக ஞானசம்பந்தன்நல்ல
படையார்மழுவன் றன்மேல்மொழிந்த பல்பெயர்ப்பத்தும்வல்லார்க்
கடையாவினைகள் உலகில்நாளும் அமருலகாள்பவரே.	1.63.12
                        <b>திருச்சிற்றம்பலம்</b>
        </p>
        <a href="index.html">Home</a>
    </div>
    <footer>
        <hr>
        <p>&copy; WORLD SAIVA COUNCIL (AUSTRALIA) INC உலக சைவப் பேரவை அவுஸ்திரேலியா </p>
    </footer>

</body>
</html>
